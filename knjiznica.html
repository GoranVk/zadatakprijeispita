<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=
    
    
    , initial-scale=1.0">
    <title>Document</title>
</head>
<body>
<main style="display: inline-block; width: 50%">

    <h2>Više o Knjižnici</h2>



<p>Gradska knjižnica i čitaonica Vinkovci

    Gradska knjižnica i čitaonica Vinkovci je samostalna javna ustanova koja organizira i pruža javnosti informacije i usluge, obrazovnog i kulturnog sadržaja koje zasniva na sustavnom odabiru, prikupljanju, stručnoj obradi, pohranjivanju, zaštiti, davanju na korištenje knjižnične građe i omogućavanju pristupa drugim izvorima. Ima funkciju matičnosti za narodne i školske knjižnice Vukovarsko-srijemske županije od 1995. godine, što znači da skrbi o razvoju knjižničarstva u Županiji i koordinira rad navedenih knjižnica.
    Ravnateljica ustanove: Vedrana Lugić, dipl. knjižničar.
    Knjižnična djelatnost važan je čimbenik u izgradnji društva znanja i time od javnog interesa za Republiku Hrvatsku. Gradska knjižnica i čitaonica Vinkovci je narodna knjižnica koja zadovoljava kulturne, informacijske i obrazovne potrebe građana grada Vinkovaca i stanovnika šire okolice te omogućuje ostvarenje prava na znanje, demokratski i osobni razvitak svakog građanina. Njezina osnovna funkcija je sljedeća:
    
    nabavlja, obrađuje, čuva i pruža na korištenje sveukupnu knjižničnu građu,
    razvija sve vrste pismenosti i sudjeluje u cjeloživotnom obrazovanju građana,
    organizira posebne aktivnosti namijenjene poticanju čitanja kod djece, mladeži, odraslih kao i osoba s posebnim potrebama,
    osigurava pristup informacijama kako iz svih znanstvenih područja tako i tijela javnih vlasti na lokalnoj, područnoj, državnoj i međunarodnoj razini u cilju razvoja civilnog društva,
    omogućava pristup javnosti mrežnim izvorima,
    omogućava kvalitetno provođenje slobodnog vremena,
    surađuje s drugim ustanovama i organizacijama važnim za ostvarivanje njezine uloge,
    sudjeluje u razvoju kulturnog, gospodarskog i društvenog života našega Grada i Županije.
    Gradska knjižnica i čitaonica Vinkovci djeluje kroz odjele i to:
    
    Služba općih poslova,
    Posudbeni odjel za odrasle i čitaonica dnevnog tiska,
    Dječja knjižnica mira – sa čitaonicom igraonicom,
    Audiovizualni odjel,
    Studijski odjel s čitaonicom,
    Zavičajna zbirka – Cibaliana i Memorijalna knjižnica iz ostavštine Ivana Vanje Raduša,
    Služba nabave i stručne obrade (klasifikacija, katalogizacija i zaštita knjižnične građe),
    Služba informatizacije,
    Županijska matična služba,
    Bibiliobus – Županijska bibliobusna služba,
    Ogranak – Narodna knjižnica i čitaonica sv. Benedikta Nuštar.
    Uz redovitu svakodnevnu djelatnost, Knjižnica obilježava značajne datume, priređuje tematske izložbe knjiga, promocije, radionice, vrši edukaciju knjižničara i korisnika, priređuje odgojno-obrazovni rad s najmlađima, susrete s osobama različitih profila čiji rad prezentira široj društvenoj zajednici. Knjižnica surađuje s gradskim ustanovama, privrednicima i udrugama u našem Gradu i Županiji. Djelatnici Knjižnice odlaze na stručne skupove, radionice, seminare i tečajeve kako bi mogli pratiti pristup suvremenom knjižničarstvu i primijeniti ga u praksi.
    
    Gradska knjižnica i čitaonica Vinkovci slijednica je Vinkovačke čitaonice koja je osnovana 1875. godine, najteže je stradala u Domovinskom ratu 1991. godine.</p>

    <form
    action="#"
    method="get"
  ><label for="post">Pohvale i kritike na rad knjižnice</label><br />
    <textarea id="post" name="post" rows="10" cols="200">
Napišite svoj utisak</textarea><br>

</main>
</body>
</html>